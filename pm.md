# PM Webbprojekt, praktiskt prov

Gabriel Nilsson Högberg, 2023-10-03

## Vad

Jag har arbetat med variabler, typer, operatorer, kontrollstrukturer, arrays, objects, DOM event och DOM manipulation. Utöver det har jag allmänt använt mig utav html, css, javascript och vite.

Detta var för att öva och testa själv vad jag kunde om detta utan att ta hjälp av t.ex copilot eller olika hemsidor

## Hur

Jag har specifikt arbetat med att ha gjort variabler genom att ge olika värden som i sig ger olika datatyper som string, num, array eller objekt. Därefter har jag gjort variabler med olika typer av matematiska operatorer så som plus, minus eller gånger. Jag skrev även ut dessa i konsollen för att visa vad det blev för något inom variabeln och vilken typ variabeln hade.

Kontrollstrukturer är If-satster och loopar och i detta fall arbetade jag med en if-sats och en for-loop. For-loopen console loggade 1-10 medans if-satsen skrev ut ett ord ifall en variabel var sann. När jag väl påbörjade arrays och objekt så gjorde jag mest variabler och satte värdena till en array[] eller ett objekt{} och testade peta in grejor i dessa och sedan skriva ut det i konsollen för att se om det fungerade.

Till sist var det DOM event och DOM manipulation där jag använde mig av selektorer och testade event lyssnare och att ändra på saker i ett dokument med hjälp javascript. Jag gjorde en knapp i html och gav den ett id (#tryck) för att därefter kunna välja den i javascript som en variabel och efter det kunde jag då lägga en EventListener som ändrade på textcontent i knappen från 'tryck här!' till 'Du tryckte!'. 

## Positiva erfarenheter

Positiva erfarenheter av detta praktiska prov var att jag börjar kunna variabler, typer, operatorer, några kontrollstrukturer, arrays och DOM event och DOM manipulation utan att behöva kolla upp det. Jag börjar även kunna mer om vite (hur man clonar och gör projekt), javascript, html och css. Jag tror att repetitionen vi hade i början av kursen har hjälpt mig genom att vi har haft några läxor vilket i sig har motiverat mig genom att kolla lite mer på detta hemma. För att upprepa dessa framgångar är det bara att fortsätta nöta in detta så att det fortsätter att flyta på så bra som möjligt i framtida projekt. 

## Negativa erfarenheter

Negativa erfarenheter av detta pratiska prov var att ha pratiska prov som stressar upp mig och att jag lätt glömmer bort enkla saker inom javascript även fast jag har koll på det egentligen. För att undvika dessa i framtida projekt borde jag repetera och nöta in detta så bra som möjligt att även om jag känner stress så kan jag sakerna fortfarande utan att glömma bort det.
